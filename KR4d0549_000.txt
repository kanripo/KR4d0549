# -*- mode: mandoku-view; -*-
#+TITLE: 傲軒吟稿
#+DATE: 2015-08-25 00:14:02.369635
#+PROPERTY: ID KR4d0549
#+PROPERTY: BASEEDITION WYG    
#+PROPERTY: JUAN 提要
<pb:KR4d0549_WYG_000-1a>¶
欽定四庫全書　　　　　集部五¶
　傲軒吟稿　　　　　　　别集類四(元/)¶
　　提要¶
　　　　(臣/)等謹案傲軒吟稿一卷元胡天㳺撰天㳺¶
　　　　名乗龍以字行號松竹主人又號傲軒岳州¶
　　　　平江人當元季之亂隱居不仕邑人艾科為¶
　　　　作傳稱使天假其年遇明太祖必為劉基宋¶
　　　　濂則殁於順帝末年也其集兵燹之餘僅存¶
<pb:KR4d0549_WYG_000-1b>¶
　　　　十一傳稱其七嵗能詩巳具作者風力名藉¶
　　　　藉一世視伯生子昻不輸一籌今觀所作大¶
　　　　都悲壯激烈而頗病麤豪非惟未足抗虞集¶
　　　　赤未足以敵趙孟頫傳所稱者殊過然長歌¶
　　　　慷慨之中能發乎情止乎禮義身處未季惓¶
　　　　惓然想見太平猶有詩人忠厚之遺其在元¶
　　　　季要亦不失為作者也集中陌上花詩小序¶
　　　　誤以錢鏐為梁元帝頗為乖舛蓋興酣落筆¶
<pb:KR4d0549_WYG_000-2a>¶
　　　　記憶偶疎庾信桂華之語誤讀漢書王維垂¶
　　　　楊之句訛解莊子取其大端則小疵可畧論¶
　　　　古人者正不在尋章摘句間矣乾隆四十六¶
　　　　年十一月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
